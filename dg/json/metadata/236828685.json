{
  "id": 236828685,
  "name": "Hotel Napoca",
  "slug": "hotel-napoca",
  "year": "1965-1970",
  "architect": "arh. Domnica Litvin, arh. Aurelian Buzuloiu",
  "description": "\nHotelul se află pe malul stâng al Someșului Mic, în vecinătatea parcului central. Colectivul de arhitecți a fost pus în fața exercițiului de \"calare\" a noului proiect pe fundațiile abandonate ale unui sanatoriu. \n\nPrelucrarea volumului principal desfășurat pe zece nivele a reprezentat o evadare din monotonia conceptuală. sugerând prin silueta sa locuința tradițională din Munții Apuseni, individualizând eleganța exteriorului. Ulterior, în două etape succesive, au fost aduse transformări ale volumetriei exterioare și interioare, prin extinderi \"impuse\" de conjuncturile afacerilor comerciale, transpuneri forțate, alterând după multe opinii avizate și sufocând, prin modificări, silueta particulară a hotelului. \n\nExtinderea spațiilor de alimentație publică, prin acoperirea și închiderea terasei, în prima etapă de arh. Remus Marusciac, anulează relația directă și deschisă a restaurantului cu zona verde a Parcului Central și riviera Someșului Mic. Ulterior, în anul 2010, într-o nouă formulă de extindere a spațiilor de la parter și mezanin, sunt aduse alte adăugiri construcției, fără a fi înțeleasă ideea inițială de arh. Teodor Raiciu.\n",
  "excerpt": null,
  "source": "Aurelian Buzuloiu, \"Cluj-Napoca în proiecte. 50 de ani. 1960-2010\"",
  "photos": [
    "0.jpg",
    "1.jpg",
    "2.jpg",
    "3.jpg",
    "4.jpg",
    "5.jpg"
  ]
}