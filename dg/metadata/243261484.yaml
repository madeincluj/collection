id: 243261484
name: Liceul George Coșbuc
slug: liceul-george-cosbuc
year: 1976
architect: arh. Carmen Barabaș
description: |
  Prin generalizarea învăţământului la 10 ani a fost necesară extinderea actualelor instituţii de învăţământ. Liceul George Coşbuc este amplasat în imediata vecinătate a Bastionului Croitorilor. Corpul de clădire care face obiectul extinderii este legat organic de celelalte spaţii prin casa scării, asigurându-se astfel  o desfăşurare a procesului de învăţământ în condiţii normale.

  Parterul cuprinde două săli de clasă, birou contabilitate şi anexele bucătăriei , situate în corpul vechi al liceului. La nivelurile I şi II au fost realizate câte 3 săli de clasă cu anexe şi grupuri sanitare, iar nivelul III cuprinde două săli cu suprafeţe mari - sala de desen şi laboratorul de fizică.

  La exterior s-a folosit  terasit în câmp, tencuiala tip "strop" şi tencuieli cu striuri verticale,  dorindu-se ca prin această varietate de finisaje să se sublinieze geometria construcţiei. La ultimul nivel  s-a realizat o diferenţiere  prin scoaterea în consolă şi printr-o tratare vitrată. S-a urmărit ca în  întreaga tratare plastică a faţadei să se exprime funcţionalitatea construcţiei.
excerpt:
source:
photos: 
  - 0.jpg
  - 1.jpg
  - 2.jpg
  - 3.jpg
  - 4.jpg
  - 5.jpg
  - 6.jpg
  - 7.jpg
  - 8.jpg
